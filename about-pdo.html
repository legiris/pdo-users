<html>
    <head>
        <meta charset="utf-8">
        <link href="about-pdo.css" rel="stylesheet">
        <title>PDO</title>
	</head>
<body>
<div class="container">

<h2>Využití PDO rozhraní k přístupu k databázi</h2>
<p>Dnes si ukážeme, jakým způsobem můžeme přistupovat k databázi. Využijeme k tomu PDO rozhraní (PHP Data Objects), které
s sebou přineslo PHP 5.1.
</p>

<h3>Proč PDO?</h3>
<p>Zde máme aspoň základní přehled toho, co nám PDO nabízí:</p>
<ul>
	<li>optimalizace výkonu aplikace,</li>
	<li>zabezpečení proti SQL injections,</li>
	<li>oproti klasickému SQL nám ušetří nějaký ten čas,</li>
	<li>zvýšení čitelnosti kódu,</li>
	<li>jednotné rozhraní &#8211; 12 databázových ovladačů (vedle MySQL např. Cubrid, Firebird, PostgreSQL, SQLite 3,
	ODBC a další). Přehled je k dispozici zde:<br /> <a href="http://www.php.net/manual/en/pdo.drivers.php" title="PDO drivers">
	http://www.php.net/manual/en/pdo.drivers.php</a>,</li>
	<li>objektově orientované rozhraní (object-oriented API),</li>
	<li>pojmenované vazby, kdy každý placeholder má přiřazené jméno (např. <i>firstname</i>), toho využijeme při vázání parametrů v dotazu.</li>
</ul>

<h3>Implementace PDO</h3>
    <p>Nyní se vrátíme k předchozímu příkladu, který si upravíme tak, abychom využili PDO rozhraní. Pro to, abychom dále
    oddělili logiku aplikace, si vytvoříme novou třídu, kterou si nazveme jako <i>AbstractModel.php</i> a do které umístíme
    základní operace prováděné nad databází. Funkce <i>connect()</i> nám nyní zprostředkuje samotné připojení k databázi a zároveň
    si na jejím příkladě ukážeme použití statické metody.
    </p>

	<img src="abstractModel.jpg" />

	<p>Sama statická metoda může pracovat pouze se statickými členy třídy. Podstatné je, že se statické metody a členy vztahují k samotné třídě a tedy nemají vztah ke
	konkrétní instanci, takže ani žádnou instanci nebudeme vytvářet. Z toho vyplývá, že by statické metody měly obsahovat to, co je charakteristické pro celou třídu,
	ne pro její instance.
	Proto se pro přístup ke statickým metodám a atributům nebudeme odkazovat
	na &bdquo;tento objekt&ldquo; (žádný neexistuje), nepoužijeme tedy <i>$this</i>, ale pro přístup ve vlastní třídě musíme použít <i>self::</i>
	a pro přístup do rodičovských tříd <i>parent::</i>. Zvenku pak ke statickým metodám přistupujeme pomocí dvojtečkové notace např. <i>AbstractModel::connect();</i>.
	</p>
	
	<p>Index.php</p>
	<img src="index.jpg" />
    
<h3>Úprava jednotlivých funkci</h3>    
    <p>Na stránkách <a href="http://php.net/manual/en/book.pdo.php" title="PDO manual">http://php.net/manual/en/book.pdo.php</a> je k dispozici PDO manuál,
    se kterým je nutné se postupně seznámit. Jako první si můžeme přepsat funkci pro výběr všech uživatelů. Využijeme k tomu PDO funkci <i>fetchAll()</i>,
    která nám vrátí pole všech uživatelů. Pokud jí ovšem předáme parametr <i>PDO::FETCH_CLASS</i>, dostaneme přímo pole se všemi instancemi uživatelů.
    </p>
    
    <img src="fetchAll.jpg" />
    
    <p>Vzhledem k tomu, že ve třídě <i>UserManager.php</i> přistupujeme k databázi přes statickou proměnnou <i>self::database</i>, potřebujeme
    tuto třídu rozšířit také o <i>AbstractModel.php</i>, abychom měli k dispozici připojení k databázi.
    </p>
    
    <p>
    Na funkci <i>save()</i> si blíže ukážeme zpracování PDO dotazu. Funkce <i>prepare()</i> očekává SQL dotaz, na který můžeme navázat parametry.
    To lze udělat přes zápis <i>&bdquo;:název parametru&ldquo;</i> nebo pro vložení parametru můžeme využít placeholder a vložit zástupný znak
    <i>&bdquo;?&ldquo;</i>. Pro zvýšení čitelnosti kódu
    doporučuji používat první způsob, tedy pojmenované parametry. Funkce <i>execute()</i> pak provede takto předpřipravený dotaz. Pokud jsme
    v dotazu použili parametr, musíme jej také nějakým způsobem předat. To provedeme pomocí navázání parametrů, kdy funkci <i>execute()</i> předáme
    rovnou pole s jednotlivými parametry nebo nejprve využijeme funkci <i>bindParam()</i> a pak <i>execute()</i>.
    </p>
    
    <img src="save.jpg" />
    
    <p>
    Používání předpřipravených dotazů nám přináší několik výhod. Jednou z nich je to, že analýza samotného dotazu se bude provádět pouze jednou, takže
    stejný dotaz můžeme provést několikrát se stejnými nebo různými parametry. Pomocí předpřipravených dotazů tak můžeme zabránit tomu, aby se
    opakovaně prováděla analýza, kompilace dotazu a celkově můžeme lépe optimalizovat běh aplikace. Další podstatnou výhodou je zabezpečení
    proti SQL injections.
    </p>
    
    <p><a href="https://github.com/legiris/pdo-users" title="Repozitář se zdrojovým kódem">Odkaz na repozitář se zdrojovým kódem aplikace</a></p>
    
    
</div>		<!-- /container -->    
</body>
</html>